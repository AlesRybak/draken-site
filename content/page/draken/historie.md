---
title: 'Historie'
date: 2017-02-02
path: '/draken'
menu:
  main:
    parent: draken
    pre: '<img src="/images/page-icons/historie.png" alt="historie"/>'

---

# Kdo jsme

Oddíl národní házené má dlouholetou tradici. Vznikl v roce 1959 původně jako školní kroužek při ZDŠ Lerchova 65 a v roce 1979 přešel pod TJ Tábor Brno. Z původně skromného oddílu s jedním až dvěma družstvy jsme dokázali vybudovat v současné době jeden z největších oddílů národní házené v celé republice. Od roku 2000 se oddíl nazývá DRAKEN BRNO.

Oddíl se zaměřuje na práci s mládeží. V současné době pokrýváme všechny věkové kategorie od přípravky mladších žáků a žákyň po družstva mužů (2. liga) a žen.

Činnost těchto družstev je vedena výhradně dobrovolnými školenými trenéry. Celkem v oddíle pracuje cca 10 trenérů, což je ve srovnání s jinými oddíly úctyhodný počet. Většina z nich má trenérskou kvalifikaci II. nebo III. třídy.

Práce s mládeží se odráží na úspěšnosti jednotlivých družstev. Snažíme se zdárně dokončit soutěže ve všech kategoriích, u mládeže postoupit na oblastní finále. Zde pak vybojovat postup a co nejlépe uspět na celorepublikových soutěžích (Mistrovsví ČR, Pohár ČR) .

Mužům A-týmu se v sezoně 2013/2014 podařil výrazný úspěch, kterým byl historický postup do nejvyšší soutěže, 1. ligy. Hned v sezoně následující se podobný kousek povedl i týmu žen. I když bylo působení obou celků mezi házenkářskou smetánkou jen jednoleté, z nabytých zkušeností lze do budoucna čerpat a pokusit se podobný kousek zopakovat.

Oddíl každoročně organizuje letní tábor v Zubří u Nového Města na Moravě za mimořádného zájmu dětí, k němuž neodmyslitelně patří stavěčka a bouračka tábora.