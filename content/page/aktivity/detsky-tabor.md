---
title: 'Dětský tábor'
date: 2016-09-17
url: '/aktivity/detsky-tabor'
menu:
  main:
    parent: aktivity
---

# Letní dětský tábor v Zubří

Milé děti,

rádi bychom vás pozvali na tradiční letní dětský tábor pořádaný oddílem národní házené Draken Brno v Zubří u Nového Města na Moravě. Tábor byl v prvopočátku určen především házenkářům, házenkářkám a jejich kamarádům ve věku od 7 do 15 let. V posledních letech je ovšem poměr házenkářů a neházenkářů vyrovnaný a s otevřenou náručí jsou vítány i děti, které házenou nehrají.

{{<image file="/images/content/tabor_2016_gruppen.jpg" >}}

Tábořiště je situováno na louce, která je cca z poloviny obklopena lesem. Součástí tábořiště je dřevěný srub, který slouží jako společenská místnost, jídelna a kuchyně. Sociální zařízení je tvořeno venkovní sprchou a suchými toaletami. Ubytování je zajištěno ve stanech s plátěnou podsadou (pro mladší děti s dřevěnou podsadou). Na táboře jsou rozličné možnosti sportovního vyžití. Máme zde hřiště na házenou a fotbal, volejbalové hřiště, stůl na ping-pong a další. V táboře není zavedena elektřina, takže si vyzkoušíte, jaké to bylo v časech minulých, kdy lidé trávili večery při svíčkách a jejich jedinou zábavou nebyla televize a počítač. V blízkém okolí se nachází rybník, který je v letních měsících vhodný ke koupání, ale také velké množství turisticky zajímavých míst, neboť tábor je situován v CHKO Žďárské vrchy.

{{<image file="/images/content/tabor4.jpg" >}}

Po příjezdu jsou děti rozděleny do oddílů podle věku a pohlaví a jsou jim přiděleni oddíloví vedoucí z řad házenkářů, kteří jim vytváří program doplňující celotáborovou hru. Také se všichni společně několikrát sejdou u velkého táboráku, kde se seznámí s ostatními, zpívají, hrají hry a zažijí spoustu zábavy. Celotáborová hra patří mezi hlavní zábavu tábora, protože děti zde změří síly nejen v rámci oddílu, ale také s ostatními oddíly a vedoucími. Téma celotáborové hry je každý rok jiné, zábavné a poučné. V rámci plnění úkolů se děti naučí řešit šifry, hádanky, prověří své schopnosti a naučí se spolupracovat v týmu. Svou odvahu uplatní při noční hře a stezce odvahy. Během tábora se konají různé výlety, například do Nového Města na Moravě nebo do Bystřice nad Pernštejnem. Na našem táboře máte také možnost změřit síly s dětmi z blízkého tábora a to formou fotbalových a volejbalových zápasů, případně klání ve vybíjené. Ke konci tábora nastává hledání pokladu, který je odměnou za snahu a vytrvalost všech zúčastněných.

{{<image file="/images/content/tabor5.jpg" >}} 

Ovšem jako každý tábor i ten náš není jenom o hrách a zpěvu. Každý si vyzkouší, jaké to je mít celodenní službu v kuchyni, ale také jaké to je hlídat vlajku. Samozřejmě jde o velkou zodpovědnost, ale nebojte, vedoucí jsou vám kdykoliv k dispozici, takže nemusíte mít strach, že se vám něco stane, nebo že něco pokazíte.

Jestli tedy chcete zažít spoustu zábavy, poznat nové kamarády, naučit se zajímavé věci, nenudit se doma a odpočinout si od ruchu měst, vyražte s námi za opravdovým dobrodružstvím!


<div class="tile is-ancestor is-vertical">
  <div class="tile">
    <div class="tile is-parent">
      <div class="tile is-child card">
        <div class="card-content">
          <h2>Termín tábora</h2>
          <p>Letos na tábpr pojedeme na <b>16 dní</b> v termínu <b>15.&nbsp;7.&nbsp;&mdash;&nbsp;30.&nbsp;7.&nbsp;2017</b>.</p>
        </div>
      </div>
    </div>
    <div class="tile is-parent">
      <div class="tile is-child card">
        <div class="card-content">
          <h2>Cena</h2>
          <p>Cena tábora je <b>3&nbsp;000,- Kč</b>. Nabízíme i možnost využít sourozenecké slevy - každé další přihlášené dítě platí <b>2&nbsp;800,- Kč</b>.</p>
        </div>
      </div>
    </div>
    <div class="tile is-parent">
      <div class="tile is-child card">
        <div class="card-content">
          <h2>Přihláška</h2>
          <p>Přihlašování na tábor je z důvodu vyčerpání kapacity pozasataveno.</p>
        </div>
      </div>
    </div>
      <div class="tile is-parent">
          <div class="tile is-child card">
              <div class="card-content">
                  <h2>Kontakt</h2>
                  <div>Více informací u <b>Petra Maděry</b> na tel. <b>+420&nbsp;736&nbsp;624&nbsp;868</b> nebo emailu <b>petrmad@mendelu.cz</b></div>
              </div>
          </div>
      </div>
  </div>
</div> 

Fotografie z předchozích ročníků si můžete prohlédnout zde na stránkách ve fotogalerii nebo na http://drakensky.rajce.idnes.cz/