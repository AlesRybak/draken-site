---
title: "1. ligové kolo: Draken Brno -  TJ Stará Ves nad Ondřejnicí 22:13 (6:5)"
date: 2015-08-31
author: slacha
tags: ["hazena", "muzi", "2-liga", "draken", "stara-ves"]

season: "2015-2016"
gameDate: 2015-08-31
group: "muzi"
contest: "2-liga-b"
homeTeam: "Draken Brno"
guestTeam: "TJ Stará Ves nad Ondřejnicí"
homeScore: 22
guestScore: 13
homeHalfScore: 6
guestHalfScore: 5
---

V neděli 30. srpna 2015 jsme po roční prvoligové anabázi opět nastoupili k druholigovému zápasu. V důležitém úvodním klání soutěže jsme na Kraví hoře přivítali soupeře ze Staré Vsi nad Ondřejnicí. Toto utkání mělo dva naprosto odlišné poločasy. V prvním se hrála stěží koukatelná pomalá házená s minimem gólů na obou stranách, ve druhém se pak tempo zrychlilo a přibylo branek.

Je možné, že náš slabý vstup do zápasu ovlivnil posun začátku o 20 minut. Na vině byly problémy jednoho auta borců ze Vsi, které zůstalo viset v zácpě na dálnici. Po klasické rozcvičce na čas stále nebylo jasné, kdy bude utkání zahájeno a my během čekačky (možná) lehce zatuhli. Dalším faktorem byla pomalá hra útoku hostí, jimž nečinilo problém obléhat naši obrannou hráz po dobu několika minut (nejdelší útok trval více jak 5 minut, průměr mohl být někde mezi 2 - 3 minutami). Nutno říci, že v této fázi zápasu měli staroveští také štěstí na odražené míče a ty se jim po neproměněných střelách opět vracely do rukou. Naše obrana s Mirou za zády však tradičně fungovala na jedničku. V útoku jsme však nebyli schopni chytit rytmus zápasu, hráli jsme zaraženě, bez energie. Přizpůsobili jsme se tempu netempu. Několika dobrými zákroky se blýskl i hostující brankář. Výsledkem utrápeného poločasu bylo naše průběžné vedení 6:5.

Ve druhé půli se však charakter hry rychle změnil. Hosté rychleji přicházeli o míče a jedinou hrozbou byly individuální akce šutéra L. Hynečka. V útoku jsme začali být produktivní a za druhou třicetiminutovku zatížili konto soupeře 16 přesnými zásahy. Branky se pěkně rozložily mezi všechny střelce (5-5-5-4-3) a my si spravili rozpačitý dojem z prvního poločasu.

Připsali jsme si tak první dva body do tabulky a díky vysokému rozdílu ve skóre se vyhoupli na průběžné první místo. Tento bodový zisk budeme moci rozšířit a potvrdit v dalším domácím zápase následující neděli, kdy dorazí Kokory (začátek 11:00). Pokud chceme potvrdit ambice a ucházet se o příčky nejvyšší, nesmíme v domácích zápasech ztrácet.


### Sestavy

Domácí Draken Brno: Divina M., Obrlík J. – Botko O., Nepustil T., Mikulka L., Jiráček P. – Divina Z. (4 branky), Slach T. (5 branek), Kováč R. (3 branky), Obrlík J. (5 branek), Fiala Z. (5 branek)

Hostující TJ Stará Ves n/O: Merta J., Holceň M. – Straňánek J., Pelíšek R., Tomeček M., Tyleček T. – Hyneček L. (5 branek), Kotas T. (1 branka), Merta T. (3 branky), Chmelíček A. (4 branky)
