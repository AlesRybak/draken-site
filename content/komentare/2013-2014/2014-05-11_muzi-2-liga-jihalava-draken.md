---
title: Jihlava - Draken 18:26 (9:14)
date: 2014-05-11 00:00:00 +0000
author: zd
tags:
- hazena
- muzi
- 2-liga
- jihalava
- draken
season: 2013-2014
gameDate: 2014-05-11 00:00:00 +0000
group: muzi
contest: 2-liga-b
homeTeam: SK Autonot Jihlava
guestTeam: Draken Brno
homeScore: 18
guestScore: 26
homeHalfScore: 9
guestHalfScore: 14

---
Po roce jsme se sešli na zahnojené pláni v jediným krajským městě, kde je z hlavního náměstí vidět rovnou do pole. Tentokrát to naštěstí nebylo tak marný, jako vloni, kdy jsme dostali na "zahleněným" plácku bídu 13:7 a obrany tvrdě válcovaly útoky.

Tentokrát tomu bylo naopak a dokonce se dařily i koncovky. Snad za to můžou ty pohodový tréninky, kde se nic neděje. To jsem se třeba přistihl, že jsem během něj stál v šatně, pil pivo, koukal z okna na krásný jarní den a zpívající ptáky a u toho jsem přemýšlel o ženských. Ale možná je to i z jiných důvodů...

Po pomalejším startu utkání vykrystalizovala v našem útoku optimální sestava a branky se začaly jen sypat. Jihlavě chyběla značná část hráčů nejen v obraně, ale třeba i Melda v bráně. Netrvalo to dlouho a "Komak" šel střídat. Několikrát. K závěru poločasu se podařilo uskočit na pětigólový rozdíl, takže na druhé dějství se očekávala pohodová hra s konečnou výhrou.

Hra byla až moc pohodová; když jsme vystřídali, co šlo, domácí začali stahovat. Po pár nůších byla sestava zase zoptimalizována a mohli jsme dokráčet po jisté odmlce k dvoubodovému zisku z jihlavské mokré půdy a většina si pak řádně užívala cestu busem domů.

Zd.

