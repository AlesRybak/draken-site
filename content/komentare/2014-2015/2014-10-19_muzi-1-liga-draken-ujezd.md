---
title: "11. ligové kolo: Draken Brno - TJ Plzeň - Újezd 21:24 (9:13)"
date: 2014-10-19
author: slacha
tags: ["hazena", "muzi", "1-liga", "draken", "ujezd"]

season: "2014-2015"
gameDate: 2014-10-19
group: "muzi"
contest: "1-liga"
homeTeam: "Draken Brno"
guestTeam: "TJ Plzeň - Újezd"
homeScore: 21
guestScore: 24
homeHalfScore: 9
guestHalfScore: 13
---

V neděli nás čekal o poznání těžší soupeř, loňský mistr z Plzně. Předvedli jsme však solidní výkon udrželi se ve hře o slušný výsledek až do závěrečných minut. Vydařily se nám začátky obou poločasů, kdy jsme stříleli branky jako na běžícím pásu. Střeleckou slinu chytl hlavně Jenda Obrlík, autor 9 branek. Obrana to měla proti reprezentačním útočníkům velmi složité, ale snažila se, jak se dalo. Problémy nám dělal především Pavel Titl, autor 13 branek. Téměř neomylný byl z trestných hodů a výborné procento úspěšnosti střelby si držel i z krajů brankoviště. Po hluchém úseku ve druhé části první půle jsme v poločase prohrávali 13:9. Nic jsme však nezabalili a sérií několika branek se dostali na rozdíl jediného gólu. Hostující ofenziva však zabrala a když nám sudí Ziegler neuznal důležitou branku kvůli přešlapu a Zdenda Divina o chvíli později namířil šestku jen do břevna, podlehli jsme zkušenému soupeři 21:24. Těšit nás může hned několik drobností. Proti plzeňské obraně v čele s reprezentantem P. Počáteckým jsme předvedli asi nejlepší ofenzivní výkon dosavadního průběhu soutěže. Nebýt delšího výpadku v prvním poločase, mohlo být utkání ještě zajímavější. Druhou půli jsme vyhráli 12:11 a ukázali si, že můžeme hrát vyrovnané zápasy i se soupeři ze špice tabulky.

### Sestavy

Domácí Draken Brno: Divina M., Fischer M. – Botko O., Mikulka L., Nepustil T., Pokorný F., Pokorný V. – Divina Z. (5 branek), Slach T. (3 branky), Kováč R. (1 branka), Obrlík J. (9 branek), Fiala Z. (3 branky), Voráč O.

Hostující TJ Plzeň – Újezd: Špaček F., Lev M. – Počátecký P., Korb J., Šilhánek M., Kozák V. – Sedlák P. (2 branky), Titl P. (13 branek), Beneda L. (1 branka), Tříska J. (8 branek)
