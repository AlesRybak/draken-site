---
title: 19. ligové kolo: Draken Brno -  Sokol Tymákov 15:18 (8:7)
date: 2015-05-17 00:00:00 +0000
author: slacha
tags:
- hazena
- muzi
- 1-liga
- draken
- tymakov
season: 2014-2015
gameDate: 2015-05-17 00:00:00 +0000
group: muzi
contest: 1-liga
homeTeam: Draken Brno
guestTeam: TJ Sokol Tymákov
homeScore: 15
guestScore: 18
homeHalfScore: 8
guestHalfScore: 7

---
Nedělní zápas proti Tymákovu jsme začali lépe. Nově složená obrana hrála (s ohledem na to, jaké proti sobě měla střelce) velmi dobře. Skvělým výkonem se v tomto zápase prezentovali i oba naši brankáři. Ve vyrovnané první půli jsme byli většinu času o krok před soupeřem a do šatny jsme o poločase odcházeli s jednobrankovou výhodou (8:7). V začátku druhé půle jsme si však vybrali slabší chvíli v útoku, soupeř byl precizní, odskočil o několik branek a tuto výhodu už si do konce zápasu nenechal vzít. Tymákov nepředvedl žádný oslnivý výkon, ale dokázal plně využít našeho útočného výpadku a chybějících centimetrů v obměněné sestavě obrany. Zajímavostí byl velký počet neproměněných šestimetrových hodů, kterými rozhodčí Šimánek zásoboval především hostující střelce (my 0/1, Tymákov 1/5). 

Zatímco v sobotu to byla ukázka herní síly a pěkné technické házené, v neděli nás porazila účelnost. Je to škoda, neboť nedělní utkání bylo z našeho pohledu velmi hratelné a nechybělo mnoho, abychom je dokázali ještě více zdramatizovat a rozloučit se s domácím hřištěm nějakým pěkným výsledkem.

### Sestavy

Domácí Draken Brno: Divina M., Fischer M. – Nepustil T., Pokorný V., Wolf J., Divina L. – Divina Z. (2 branky), Slach T. (4 branky), Kováč R. (3 branky), Obrlík J. (3 branky), Fiala Z. (3 branky)

Hostující TJ Sokol Tymákov: Nový O. - Havelka V., Moravec J., Hoblík P., Benedikt M. - Kakeš P. (4 branky), Zimmermann L. (9 branek), Kroft L. (5 branek), Kroft R., Tlustý F.
