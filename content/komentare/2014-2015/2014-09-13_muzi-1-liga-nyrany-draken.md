---
title: '3. ligové kolo: TJ DIOSS Nýřany - Draken Brno 19:16 (10:11)'
date: 2014-09-13 00:00:00 +0000
author: slacha
tags:
- hazena
- muzi
- 1-liga
- nyrany
- draken
season: 2014-2015
gameDate: 2014-09-13 00:00:00 +0000
group: muzi
contest: 1-liga
homeTeam: TJ DIOSS Nýřany
guestTeam: Draken Brno
homeScore: 19
guestScore: 16
homeHalfScore: 10
guestHalfScore: 11

---
O víkendu 13. a 14. září 2014 jsme zajížděli k prvnímu venkovnímu dvoukolu v sezoně. Čekali nás dva soupeři z Plzeňska – Nýřany a Přeštice. S těmito týmy se mnozí z nás ještě nikdy neutkali.

Zápasy to byly značně rozdílné. Zatímco v sobotu jsme podali slušný výkon a favorizovaného soupeře dvě třetiny zápasu trápili, v neděli jsme nestačili a podlehli po matném výkonu výraznějším rozdílem.

Do sobotního utkání v Nýřanech jsme vstoupili dobře a první poločas skončil výsledkem 11:10 v náš prospěch. Dařilo se nám střílet dostatek branek z krajů brankoviště, prosadili se všichni útočníci. Ve druhé půli jsme zachytili začátek a zhruba ve 40. minutě ještě vedli o 2 branky. Potom nám však odešla hra útoku, který do konce zápasu přidal již jen dva zásahy. Domácí zpřesněnou a trpělivou hrou  skóre otočili a vítězství si v závěru zkušeně pohlídali. Výborný výkon podal v brance Mira Divina, v útoku jsme se pak konečně prosadili i zevnitř, kde úřadovali Zdenda Divina a Robin Kováč. Konečný výsledek 19:16 pro Nýřany.

### Sestavy

Domácí TJ DIOSS Nýřany: Brož J., Houfek J. – Liška R., Šmíd D., Havlíček M., Jaroš M. – Faifr A. (2 branky), Faifr J., Brož M. (2 branky), Brada V. (2 branky), Gabriel M. (7 branek), Danielka Z. (6 branek).

Hostující Draken Brno: Divina M., Fischer M. – Botko O., Mikulka L., Pokorný V., Nepustil T., Pokorný F. – Divina Z. (5 branek), Slach T. (2 branky), Kováč R. (4 branky), Obrlík J. (5 branek).