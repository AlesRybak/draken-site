---
title: "22. ligové kolo: TJ Plzeň-Újezd - Draken Brno 21:17 (12:9)"
date: 2015-06-01
author: slacha
tags: ["hazena", "muzi", "1-liga", "ujezd", "draken"]

season: "2014-2015"
gameDate: 2015-06-01
group: "muzi"
contest: "1-liga"
homeTeam: "TJ Plzeň - Újezd"
guestTeam: "Draken Brno"
homeScore: 21
guestScore: 17
homeHalfScore: 12
guestHalfScore: 9
---

V neděli v Plzni jsme si chtěli spravit chuť a podat lepší výkon. To se některým povedlo více, některým méně. Zápas jsme odstartovali tradiční chybou, na kterou máme patent. Potom se však výkon trochu zvedal, v útoku se začalo dařit Jendovi Obrlíkovi a obrana po úvodním povožení na kolotoči a přeskupení řad vybojovala několik míčů. Bylo však zřejmé, že otěže zápasu mají domácí pevně v rukách. Ve druhé půli tak mohli více míchat se sestavou a vyzkoušet různé herní varianty a mladší hráče. Zápas se těžko hodnotí, výkon měl opět k ideálu daleko. Výsledek je lepší než předvedená hra.

Tím to pro nás haslo. První prvoligová sezona je u konce. Pravděpodobně se zde ještě v následujících dnech objeví její zhodnocení. Snad si z ní dokážeme odnést co nejvíce. Pro mě osobně je nejvíce zarážející to, že mi přijde, že to na co skutečně máme a co umíme, se nám podařilo předvést tak ve třetině mačů. Nevím čím to je, ale budu se na to snažit přijít. Tím nechci nijak snižovat kvality kteréhokoli ze soupěřů. Jen mi přijde, že my sami jako mančaft máme na to předvést víc, než se nám ve většině zápasů podařilo.


### Sestavy

Domácí TJ Plzeň–Újezd: Špaček F. – Počátecký P., Korb J., Šilhánek M., Kozák V. – Sedlák P., Titl P. (9 branek), Beneda L. (3 branky), Jahoda J. (8 branek), Trojáček D. (1 branka)

Hostující Draken Brno: Divina M., Fischer M. – Botko O., Mikulka L., Nepustil T., Pokorný V. – Divina Z. (3 branky), Slach T. (2 branky), Kováč R. (3 branky), Obrlík J. (6 branek), Fiala Z. (3 branky)
