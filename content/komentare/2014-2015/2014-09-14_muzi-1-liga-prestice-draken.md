---
title: '4. ligové kolo: TJ Přeštice - Draken Brno 18:11 (11:8)'
date: 2014-09-14 00:00:00 +0000
author: slacha
tags:
- hazena
- muzi
- 1-liga
- prestice
- draken
season: 2014-2015
gameDate: 2014-09-14 00:00:00 +0000
group: muzi
contest: 1-liga
homeTeam: TJ Přeštice
guestTeam: Draken Brno
homeScore: 18
guestScore: 11
homeHalfScore: 11
guestHalfScore: 8

---
V neděli jsme k dalšímu zápasu nastoupili na mokrém, ale velice pěkném novém hřišti v Přešticích. První poločas nám celkem vyšel v útoku, obraně se však nedařilo najít recept na ofenzivu domácích. Těsně před koncem poločasu jsme obdrželi branku na 11:8 pro domácí a z následného útoku již nestihli korigovat, výsledkem tak byla dílčí tříbranková ztráta.

Do druhé půle jsme nastupovali s touhou výsledek zvrátit, což se nám však nepodařilo. Začátek tohoto úseku hry se nám nepodařil a domácí rychle náskok zvýraznili. V útoku se nám vůbec nevedlo, jediným nebezpečným hráčem byl Honza Obrlík, autor 9 branek. Ostatní spíše bojovali s mokrým kluzkým míčem a únavou zapříčiněnou úzkou rotací hráčů. Světlým momentem byl výkon střídajících defenzivních hráčů (v brance M. Fischer, na obraně F. Pokorný), kteří mají velký podíl na tom, že jsme si z Přeštic neodvezli ještě větší výprask. Konečný výsledek vyzněl v poměru 18:11 pro domácí.

### Sestavy 

Domácí TJ Přeštice: Chmelík T. – Hajžman T., Zeman K., Gruszka M., Šik O., Mrskoš T. – Šelep K. (11 branek), Lang R., Brada M. (3 branky), Kydlíček P. (4 branky).

Hostující Draken Brno: Divina M., Fischer M. – Botko O., Mikulka L., Pokorný V., Nepustil T., Pokorný F. – Divina Z. (1 branka), Slach T. (1 branka), Kováč R., Obrlík J. (9 branek).
