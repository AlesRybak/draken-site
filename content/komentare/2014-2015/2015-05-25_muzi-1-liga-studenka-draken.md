---
title: '20. ligové kolo: SK Studénka - Draken Brno 15:14 (8:7)'
date: 2015-05-25 00:00:00 +0000
author: slacha
tags:
- hazena
- muzi
- 1-liga
- studenka
- draken
season: 2014-2015
gameDate: 2015-05-25 00:00:00 +0000
group: muzi
contest: 1-liga
homeTeam: SK Studénka
guestTeam: Draken Brno
homeScore: 15
guestScore: 14
homeHalfScore: 8
guestHalfScore: 7

---
Co se nedá první lize upřít, to je lépe zařízené počasí. Zatímco v naší staré "dvojce" pršelo co chvíli a v některých destinacích v podstatě při každé naší návštěvě, v nejvyšší soutěži se zatím jednalo pouze o výjimky (chcanec na pokřtění naší premiéry v Krčíně, mokré hřiště v Tymákově - ale tam byl na vině i hloupý brzký ranní čas, a nyní mokro a drobný déšť ve Studénce). Mokrá guma neslibovala příliš zajímavou podívanou. I tak se místní ochozy velice sympaticky zaplnily.

Dříve platila v našich mokrých zápasech rovnice, jejímž výsledkem byly tragické technické chyby a minimum vstřelených branek. Zde se však toto pravidlo nepotvrdilo. Naopak si myslím, že jsme ztrát vyprodukovali méně, než ve většině letošních suchých utkání. Ač bylo znát, že útočníci nemohou s mokrým míčem ukázat vše ze svého repertoáru, stejně se na obou stranách dařilo překonávat obrany a akce končily spíše brankami či zákroky dobře chytajících brankařů, než obrannými zisky.

Utkání bylo vyrovnané. Výjimkou byla pasáž v začátku druhé půle. Výhodu výhozu jsme přetavili v ojedinělou technickou chybu a pak se ještě několik útoků nemohli chytit. Domácí několikrát lehce skórovali a najednou byli vpředu o čtyři branky. Z tohoto náskoku se nám dařilo postupně ukrajovat, ale na více než jednobrankovou prohru už to nestačilo. Byli jsme však blízko. Domácí ofenziva nehrála v posledních deseti minutách dobře, naše obrana získala několik míčů a my měli dva útoky na srovnání stavu. První skončil nedaným trestem z prostředka, druhý pasivitou a technickým přestupkem našeho útočníka. Samotného závěru je škoda, hlavní příčina však opět tkví ve slabé pasáži na začátku druhé půle, kdy nám soupeř odskočil ve skóre.

Dobrou zprávou je, že se nám po delší době podařilo sehrát solidní utkání na mokrém povrchu. Pozitivní je také fakt, že jsme byli dvacetibodovým domácím vyrovnaným soupeřem. I když si za to nic nekoupíme, je dobré vědět, že už je to jen o drobnostech. Snad se nám bude dařit tyto detaily zlepšovat. Jediné jarní zápasy, ve kterých jsme neměli nárok, byly proti Přešticím a Nezvěsticím.

Příští víkend uzavřeme premiérovou prvoligovou sezony venkovním dvoukolem v Podlázkách a Plzni. Snad se nám podaří navázat na to dobré, co jsme zatím na jaře předvedli, odbourat některé opakující se chyby a sehrát pohledné mače.


### Sestavy

Domácí SK Studénka: Šimeček R., Liška O. - Liška A., Pisch J., Sanytrák L., Rapčan D., Olša J. - Kratochvíla V. (1 branka), Silber B. (3 branky), Kubáček J. (5 branek), Malcharek L. (3 branky), Richter P. (3 branky)

Hostující Draken Brno: Divina M. – Mikulka L., Nepustil T., Pokorný V., Botko O. – Divina Z. (7 branek), Slach T. (2 branky), Kováč R. (1 branka), Obrlík J. (4 branky), Fiala Z. 


