---
title: "15. ligové kolo: Draken Brno - TJ Přeštice 15:20 (9:11)"
date: 2015-04-20
author: slacha
tags: ["hazena", "muzi", "1-liga", "draken", "prestice"]

season: "2014-2015"
gameDate: 2015-04-20
group: "muzi"
contest: "1-liga"
homeTeam: "Draken Brno"
guestTeam: "TJ Přeštice"
homeScore: 15
guestScore: 20
homeHalfScore: 9
guestHalfScore: 11
---

V neděli jsme nastoupili proti Přešticím. Po solidním sobotním výkonu jsme byli v očekávání, zda dokážeme udržet podobnou úroveň hry (především v ofenzivě) a poprat se o první jarní body. To se nám však nepodařilo. V útoku nám scházela lehkost z předchozího zápasu a na branky jsme se daleko více nadřeli. Přidali jsme i větší množství nevynucených chyb a soupeři tak zápas dost ulehčili. Obrana zahrála lépe než v sobotu. Opět nás však srazilo značné množství laciných branek z větší vzdálenosti. Na tomto místě je třeba říct, že úroveň střelby útočníků obou víkendových soupeřů byla na velmi vysoké úrovni (a o dost výš než je ta naše). I když jsme nehráli úplně dobře, v první půli jsme se stále drželi na vyrovnaném stavu. Zlomily nás však minuty okolo poločasové přestávky. Minutu před ní jsme prohrávali o branku, měli v držení míč a chtěli poločas dohrát. Místo toho jsme však míč hloupě ztratili, soupeř ještě jednou udeřil a místo remízového stavu či stavu -1 jsme byli najednou -2 (9:11). Začátek druhé půle pak proběhl v podobném duchu, jak skončila ta první. Dvě lehké ztráty a rázem jsme byli -5. Tento rozdíl už si soupeř udržel až do konce utkání. Důležité bylo, že dokázal skórovat i přes vysunutou osobní obranu. Přeštice prostě plně využily našeho polevení v koncentraci okolo pauzy a zbytek druhé půle si pohlídaly a vyhrály. Zápas skončil 15:20 v náš neprospěch.

### Sestavy

Domácí Draken Brno: Divina M., Fischer M. – Botko O., Mikulka L., Pokorný V., Nepustil T. – Divina Z. (1 branka), Slach T. (2 branky), Kováč R. (2 branky), Obrlík J. (6 branek), Fiala Z. (6 branek)

Hostující TJ Přeštice: Chmelík T., Kováč G. – Hajžman T., Zeman K., Mrskoš T. – Šelep K. (4 branky), Lang R. (7 branek), Brada M. (4 branky), Kydlíček P. (5 branek)

### Fotografie

* http://mry.cz/photo/draken/Prestice2015/index.html