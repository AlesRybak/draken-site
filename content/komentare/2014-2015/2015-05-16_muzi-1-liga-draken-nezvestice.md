---
title: 18. ligové kolo: Draken Brno -  TJ Sokol Nezvěstice 15:21 (7:14)
date: 2015-05-16 00:00:00 +0000
author: slacha
tags:
- hazena
- muzi
- 1-liga
- draken
- nezvestice
season: 2014-2015
gameDate: 2015-05-16 00:00:00 +0000
group: muzi
contest: 1-liga
homeTeam: Draken Brno
guestTeam: TJ Sokol Nezvěstice
homeScore: 15
guestScore: 21
homeHalfScore: 7
guestHalfScore: 14

---
O víkendu 16. - 17. května 2015 jsme sehráli na nějakou dobu poslední domácí prvoligové zápasy. Soupěřem nám byly západočeské týmy z čela tabulky. V sobotu dorazily první Nezvěstice, v neděli se na Kraví hoře představil třetí Tymákov.

V několika aspektech si byly oba zápasy podobné. Každému ze soupeřů chyběla jedna klíčová osobnost (nezvěstický K. Koc, tymákovský V. Majer). V obou zápasech jsme vstřelili 15 branek. V obou zápasech se nám podařilo zvítězit v jednom z poločasů v poměru 8:7.

Tím však výčet podobností končí. Nezvěstice nás v sobotu smázly. Do utkání jsme velmi špatně vstoupili a zkušený soupeř všechny chyby nemilosrdně trestal. Poločas skončil 7:14 v náš neprospěch. V první půli se nám nepovedlo těméř nic a navíc jsme vedle distancovaného Libora Mikulky přišli i o další tradiční oporu zadních řad, když se nedlouho po začátku zranil Ondra Botko. Výkon nově poskládané obrany pak měl směrem ke konci zápasu rostoucí tendenci, ale nesehranost byla zpočátku znát. To byla voda na mlýn výborných hostujících střelců, kteří produkovali líbivou házenou a sázeli branky jako na běžícím pásu. Druhá půle již byla vyrovnaná. Hosté postupně prostřídali několik hráčů. Nás mohla těšit zlepšená hra zadních řad. Tuto část hry jsme o branku vyhráli, ale na celkovém jasném vítězství Nezvěstic to už nic změnit nemohlo. Škoda, že jsme jim to velice slabým úvodem hodně ulehčili. 

### Sestavy

Domácí Draken Brno: Divina M., Fischer M. – Botko O., Nepustil T., Pokorný V., Wolf J. – Divina Z. (4 branky), Slach T. (2 branky), Kováč R., Obrlík J. (4 branky), Fiala Z. (5 branek)

Hostující TJ Sokol Nezvěstice: Žežulka M., Horník Š. – Šilhánek T., Štengl M., Bažant M., Hora J., Havlíček J. – Šilhánek L. (5 branek), Mareš M. (7 branek), Sýkora P. (7 branek), Svatoš J. (2 branky)
