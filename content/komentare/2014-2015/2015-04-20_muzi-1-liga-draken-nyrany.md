---
title: 14. ligové kolo: Draken Brno - TJ DIOSS Nýřany 22:25 (11:11)
date: 2015-04-20 00:00:00 +0000
author: slacha
tags:
- hazena
- muzi
- 1-liga
- draken
- nyrany
season: 2014-2015
gameDate: 2015-04-20 00:00:00 +0000
group: muzi
contest: 1-liga
homeTeam: Draken Brno
guestTeam: TJ DIOSS Nýřany
homeScore: 22
guestScore: 25
homeHalfScore: 11
guestHalfScore: 11

---
Po těsné prohře v úvodním jarním zápase na hřišti 1. NH Brno jsme v rámci domácího dvoukola hostili dva západočeské soupeře. V sobotu odpoledne to bylo družstvo Nýřan, v neděli dopoledne pak Přeštice.

Sobotní utkání utkání proti Nýřanům jsme velmi dobře začali. Lehce jsme se prosazovali v útoku, kde většinu akcí zakončoval Jenda Obrlík, a v prvních divokých 11 minutách jsme nasázeli 8 branek. Potom se hra zpomalila, hrály se delší útoky a hosté, kteří měli trochu slabší rozjezd, náš drobný náskok stáhli. Neproměnili jsme několik šancí a výsledkem byl vyrovnaný poločasový stav 11:11. I ve druhé půli hrály prim útoky. My jsme pokračovali ve slušném ofenzivním představení a přidali dalších 11 branek. Tím jsme se poprvé v první lize dostali přes dvacetibrankovou hranici. Bohužel, na body to nestačilo. Naše obrana se totiž nedokázala popasovat s výborným hostujícím útokem ve složení Brada - Nachtman - Gabriel. Marek Nachtman nám nasázel 11 branek, Marek Gabriel ještě o jednu víc. Branky jsme dostávali z dálky i z rohů brankoviště, nepomohla ani střídání na obraně a v brance. I přes prohru jsme však odehráli dobrý zápas a podali solidní výkon. Útočné pojetí a velké množství branek potěšilo i poskrovnu zaplněné ochozy. Utkání skončilo 22:25 v náš neprospěch.


### Sestavy

Domácí Draken Brno: Divina M., Fischer M. – Botko O., Mikulka L., Pokorný V., Nepustil T. – Divina Z. (3 branky), Slach T. (1 branka), Kováč R. (7 branek), Obrlík J. (11 branek)

Hostující TJ DIOSS Nýřany: Brož J., Houfek J. – Danielka Z., Šmíd D., Havlíček M., Jaroš M., Lev J. – Faifr A., Faifr J., Nachtman M. (11 branek), Brada V. (2 branky), Gabriel M. (12 branek)

### Fotografie

* http://mry.cz/photo/draken/Nyrany2015/index.html
