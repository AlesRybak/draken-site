---
title: "Postup do čtvrtfinále Zimní ligy mládeže"
date: 2015-01-19
gameDate: 2015-01-19
author: slacha
tags: ["hazena", "draken", "dorky", "zimni-liga"]
season: "2014-2015"
group: "dorky"
contest: "zlm"
---

Drakenské dorostenky se 17. ledna zúčastnily základního kola Zimní halové ligy mládeže. Kvalifikační turnaj se odehrál v Jihlavě za účasti šesti týmů. Tradiční oblastní trojlístek Vracov - Draken - Jihlava doplnilo nově se formující družstvo 1. NH Brno a dva pražské celky - Spoje a Modřany. Holky se tak mohly poměřit i s neznámými soupeřkami a sehrát zajímavá utkání.

Cíl byl jasný - postup do další fáze Zimní ligy. To se po solidních výkonech podařilo a budeme tak moci sehrát další kvalitní zápasy proti severomoravským celkům ve čtvrtfinálové skupině ve Staré Vsi nad Ondřejnicí (hraje se 31. ledna).

Holky odehrály velice dobré zápasy proti Spojům (výhra 11:9) a Jihlavě (výhra 9:7). V nepříliš pohledném zápase porazily zdlouhavě hrající NHčko 10:4, Vracovu podlehly 2:6 (z časových důvodů se hrál jen jeden poločas) a turnaj zakončily utrápenou výhrou nad Modřanami (8:6). V celkovém součtu skončily na krásném druhém místě za suverénním Vracovem.

Tým zaslouží za předvedené výkony pochvalu. Když se přihlédne k faktu, že přes zimu nemáme k dispozici branku a nemůžeme vůbec trénovat hru na brankovišti, jsou dosažené výsledky o to cennější.

Turnaj jsme odehráli s devíti hráčkami (z toho 2 starší žačky), které se celkem pravidelně střídaly, abychom vyzkoušeli různé varianty sestavy. Jen škoda, že holek není ještě více. Stačí nějaké zranění či rodinné povinnosti a máme problém. Tým však dělá pokroky a výkonnostně roste. Terka Cabejšková byla s 26 brankami druhou nejlepší střelkyní turnaje. Nejvíce musíme zapracovat na výraznějším herním a gólovém příspěvku ostatních útočnic..

### Sestava Drakenu

Štěpánková J. - Pruchová P., Slachová K., Maděrová L., Krystková K. - Cabejšková T., Houserová S., Haislerová H., Dlouhá T.

{{<image file="/images/komentare/2015-01-19_dorky.jpg" title="Horní řada zleva: T. Slach, P. Pruchová, K. Slachová, T. Dlouhá, T. Cabejšková, H. Haislerová, S. Houserová, K. Krystková; klečící zleva: L. Maděrová, J. Štěpánková (foto R. Kováč)">}}

