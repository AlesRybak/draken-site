---
title: '10. ligové kolo: Draken Brno - TJ Sokol Podlázky 18:13 (12:9)'
date: 2014-10-18 00:00:00 +0000
author: slacha
tags:
- hazena
- muzi
- 1-liga
- draken
- podlazky
season: 2014-2015
gameDate: 2014-10-18 00:00:00 +0000
group: muzi
contest: 1-liga
homeTeam: Draken Brno
guestTeam: TJ Sokol Podlázky
homeScore: 18
guestScore: 13
homeHalfScore: 12
guestHalfScore: 9

---
O víkendu 18. a 19. října 2014 jsme sehráli poslední dva zápasy první poloviny soutěže. Na domácím hřišti jsme v sobotu přivítali Podlázky a v neděli Plzeň – Újezd. Odehráli jsme dvě povedená utkání a vylepšili tak alespoň částečně nemastný neslaný dojem z našeho dosavadního působení v nejvyšší soutěži.

Podlázky v sobotu dorazily bez útočníka Martina Černého, my naopak po více než roce mohli počítat se Zdendou Fialou. Měli jsme dobrý start do utkání, v útoku poměrně lehce skórovali a naše obrana hostujícím útočníkům během prvních dvaceti minut povolila vstřelit pouze dvě branky. I když se ve třetí desetiminutovce prvního poločasu hostující útočníci chytli, výsledkem bylo příjemné poločasové vedení 12:8. Ve druhé půli nám již tolik nevycházela střelba, naše obrana s brankářem však byla spolehlivá a nepřipustila drama. Posledních několik minut již bylo o výsledku rozhodnuto a utkání se pouze dohrávalo. Výsledné skóre pak hovořilo v poměru 18:13 v náš prospěch. Připsali jsme si tak první prvoligové body a smazali nepříjemnou nulu, která na našem kontě v tabulce do tohoto zápasu svítila.

Konečně jsme udělali první body!

Velkým pozitivem je návrat Z. Fialy po zranění, ofenzivní projev mužstva ožil, ať už samotnou Zdendovou přítomností na hřišti, ale i větší variabilitou útočné hry a prostoru pro odpočinek ostatních hráčů.

### Sestavy

Domácí Draken Brno: Divina M., Fischer M. – Botko O., Mikulka L., Nepustil T., Pokorný F., Pokorný V., Grepl M. – Divina Z. (4 branky), Slach T. (4 branky), Kováč R. (2 branky), Obrlík J. (6 branek), Fiala Z. (2 branky)

Hostující TJ Sokol Podlázky: Tišler P., Miler L. – Mikulecký P., Sobotka J., Doležal J., Kešner P. – Barabáš M. (2 branky), Kučera K. (7 branek), Kučera M. (3 branky), Žanta K. (1 branka), Louda T.